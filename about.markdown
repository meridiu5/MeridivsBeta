---
layout: page
title: About
permalink: /about/
---

**"Forza e onore!"** dice Massimo Decimo Meridio prima di scendere nell’arena, nel mio film preferito: _Il Gladiatore_. Ecco, io magari non affronto leoni, lance o Joaquin Phoenix inc####to nero, ma ogni giorno cerco, come Massimo, di affrontare la vita con un po’ di coraggio, curiosità e passione... anche solo per capirci qualcosa di più.

Da qui nasce **Meridivs**: un blog senza troppe pretese, dove raccolgo pensieri, curiosità, idee sparse e tutto quello che mi appassiona, nel tentativo di migliorare un passo alla volta. Scrivere mi aiuta a mettere ordine nel caos, e magari può essere utile anche a chi passa di qui per caso.

Se sei uno di quei viaggiatori del web finiti per sbaglio su questo angolo remoto di internet… benvenuto! Se ciò che trovi non è il tuo genere, nessun rancore: anche tu, come me, stai solo cercando di sopravvivere su questa sfera impazzita che chiamiamo Terra.

Buona permanenza e... forza e onore! 

---

Sono **Alessandro Muscia**, ingegnere brianzolo di 27 anni.  
Nella vita lavoro come Business Analyst in una società di consulenza IT, dove mi occupo di progetti Salesforce — ma recentemente ho messo un piede anche nel mondo dell’Intelligenza Artificiale, che mi affascina sempre di più.

Fuori dall’arena lavorativa, cerco costantemente nuovi hobby come fossero quest da completare: ultimamente leggo parecchio, strimpello l’ukulele e mi sto allenando a mixare musica come aspirante DJ. Quando non sono dietro a una tastiera, puoi trovarmi in palestra o a correre, giusto per tenermi in forma e combattere la sedentarietà con onore.

